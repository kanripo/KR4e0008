# -*- mode: mandoku-view; -*-
#+TITLE: 陶學士集
#+DATE: 2015-08-25 00:16:02.577620
#+PROPERTY: ID KR4e0008
#+PROPERTY: BASEEDITION WYG    
#+PROPERTY: JUAN 卷四
<pb:KR4e0008_WYG_004-1a>¶
欽定四庫全書¶
　陶學士集巻四　　　　　明　陶安　撰¶
　　五言律詩¶
　　　甲辰守黄州初至作¶
初入黄州市蕭然緑樹村刈茅低縛屋剖竹密編門桃¶
李花零落山川勢吐吞廛民來一二敬喜為温存¶
　　　黄岡寓所¶
霧雨一城暗棃花三月天空梁春蟻墮踈壁暮蚊穿草¶
<pb:KR4e0008_WYG_004-1b>¶
密藏枯井苔荒蝕㫁磚開門山色好飛翠落吟箋¶
　　　三月五日晟别東歸¶
客中離别苦忍淚囑言辭背面南行處臨衢目送之心¶
隨江水去人與片雲馳歸坐茅茨底凄然老涕埀¶
　　　郡寓偶成¶
江月簫聲逺城春竹色斑天文鶉尾次地險虎頭闗綰¶
綬此為郡結茅先對山雨晴聞布榖鬬草未能閑¶
　　　雨過¶
<pb:KR4e0008_WYG_004-2a>¶
雨過山添色推&KR1084;翠撲衣秧隨新水長蝶趂落花飛江¶
近簷頭掛春從客裏歸沙乾聊可步倚杖緑隂肥¶
　　　乆雨¶
十日乆隂雨今朝更沛然尺泥深草徑三月似梅天刳¶
木承簷溜舒瓢挹井泉情懐殊不豁寥寞對窓前¶
　　　憶二子晟昱¶
客窓風雨冷唯有影隨形愛子别相逺老懷愁未醒春¶
殘雙鬢白夜乆一燈青何日團欒處歡情滿戸庭¶
<pb:KR4e0008_WYG_004-2b>¶
　　　苦雨二首¶
皇天日日雨何不憫吾農冷逼青秧瘦隂添緑樹濃晚¶
來鳴兩鸌誰與遣頑龍㫁送殘春去無心在酒鍾¶
㫁橋春水隔踈牖暮雲昏蔓草縈山郭江濤漲海門泥¶
陳留鳥跡壁濕亂苔痕安得愁隂豁晴暉滿竹轅¶
　　　追悶¶
數日情懷惡連宵風雨多憂来成展轉事至罷吟哦園¶
樹肥椒子煙叢長薜蘿一春不對鏡正恐鬢絲皤¶
<pb:KR4e0008_WYG_004-3a>¶
　　　偶閑¶
古堞晴觀漲幽蹊緩踏莎槐絲低掛蠖桑繭自成蛾吏¶
散庭花落朋稀野雀過却思前數載官事蝟毛多¶
　　　立夏日紀事¶
近午生㣲暖殘雲散積隂朱明新節序緑暗舊園林幕¶
佐論時政山人獻雅吟南風來應候解愠快民心¶
　　　寓所¶
盖茅為寓所郡治亦于兹籬外麞窺吏衣中蟻囓肥晝¶
<pb:KR4e0008_WYG_004-3b>¶
長無訟牒興到有新詩早食逢來使齋厨米再炊¶
　　　窮民¶
歎息窮民苦勞心歲不寧家空遭横斂罪薄䧟滛刑堡¶
寨雄群甲兵繇役兩丁我來新典郡哀痛淚交零¶
　　　旅寄¶
旅寄存時義居安意自如風欺窓紙薄雨透屋茅疎盗¶
息家無犬賔來食有魚緑隂清晝永愛讀枕邊書¶
　　　縱步¶
<pb:KR4e0008_WYG_004-4a>¶
傍市人家聚瀕江草徑遥燕尋曾到屋魚候未來潮訪¶
友聊乗興扶笻直過橋晚山煙外見重疊翠如澆¶
　　　郊外¶
處處多栽竹家家盡結茅蜜房封蛹户蠟樹繫蟲包甕¶
汲泉㣲濁鋤耕地頗磽傍簷羞草具無粟易山肴¶
　　　望家信不至¶
船去四十日家無消息傳江頭人不到客旅眼徒穿當¶
暑衣無葛愆期榻有氊何當來土物免使貸鹽錢¶
<pb:KR4e0008_WYG_004-4b>¶
　　　聞立中書省命左右相國¶
相國經邦業中書出治原一堂文武並百辟表儀尊自¶
顧微蹤逺今符素志存十年參侍久喜極復何言¶
　　　寄董正則諮議¶
玉署清揮翰彤扉老曳裾懷人搔短髮來使寄長書江¶
樹春彌望山蟾夜共居剛風吹弱水不得侍雲車¶
　　　寄羅復仁諮議¶
逺懷羅閤老爽氣蕩清旻口伐摧鄰壘神交厚古人囊¶
<pb:KR4e0008_WYG_004-5a>¶
慳道尊貴筆老意清新前席諮詢處遥知鯁論陳¶
　　　述事¶
千村新雨過水滿緑苗生蠺麥收成速兵農賦役輕紛¶
紛挈家室日日到州城訟簡有公暇江山共此清¶
　　　　　　　　　　　　　已上黄岡寓稿¶
　　　夜泊蘭溪¶
津吏臨堤問湖官隔水來乗桴新竹貢築室舊民囬暮¶
草蚊飛猛秋雲鳥唳哀長星下天末風露一襟開¶
<pb:KR4e0008_WYG_004-5b>¶
　　　過五郎磯¶
石壁銀光爛當衝似設關雲隂拂樹走山勢隔江環絶¶
頂人稀上飛藤鳥自閑富池蒼隴近百摺枕江灣¶
　　　盤塘¶
長峯飛騎突勢欲㫁滄江路轉仍無際天髙恣倚窓洑¶
流催捩柂山港絶徒杠檣上馴烏舞迎人覔食雙¶
　　　彭澤懐古¶
昔賢才勝福五斗亦難任歸飲柴桑酒忘彈單父琴羲¶
<pb:KR4e0008_WYG_004-6a>¶
皇上古意晉室舊恃心我愧過彭澤髙風不敢尋¶
　　　過小孤山遇鄒師顔即别¶
江妃新廟下隊伍耀弓刀半載别離逺一官巡警勞峯¶
頭掛星漢關口吸雲濤見面即分手舟行月滿篙¶
　　　空庭¶
空庭人寂寂環座竹猗猗山淨秋隂薄林深曉色遲案¶
頭蠅豹㨗壁竅䑕狼窺處約還清致湖菱雜飯炊¶
　　　遷客¶
<pb:KR4e0008_WYG_004-6b>¶
遷客辭金馬吟情動草堂公餘秋煑鱖夢覺夜聞麞静¶
拄看山笏清焚讀易香江湖蹤跡逺何以報君王¶
　　　遣興三首¶
斫竹藩新廨鋤茅闢古蹊地偏松䑕過樹合竹雞啼信¶
步來溪上遲留到日西移時忽得句遣興不拘題¶
鵠立疎晨仗蜂喧聚午衙寓居多澤水吾分合漁槎未¶
病常儲藥無眠減啜茶從人笑潘岳埀老更栽花¶
近時來井邑逺跡亦山林每憶君賜食尚期朋盍簮遣¶
<pb:KR4e0008_WYG_004-7a>¶
文當述理臨政必清心片語人皆信無煩徙木金¶
　　　湖鄉二首¶
淝水新無警湖鄉頗有年稻田驅夜豕蓮蕩捕秋鯿邏¶
卒黄茅屋歸人白板船數家依緑樹斜日照炊烟¶
熟處人還聚生涯日漸忙洗魚醃作鮓切藕曝為糧野¶
紵栽臨屋家鳬浴滿塘掩門兒女坐燈下補衣裳¶
　　　西風¶
萬樹舞蒼翠西風終日來一涼衣頓薄何日客當囬候¶
<pb:KR4e0008_WYG_004-7b>¶
蟲吟露切秋鶚擊雲開又復悲揺落蕭蕭獨上臺¶
　　　觀大龍山¶
山勢何所似大龍飛入雲隔湖來艶翠未晚隠斜曛洞¶
掩無兵火林深亦斧斤亭西煙霧豁凝望意慇懃¶
　　　懷原夫¶
幕中曾對案䄂裏祕藏書出處情無異清髙我不如入¶
朝湏挿筆進諌憶牽裾江海蒼鬚客同時注起居¶
　　　懷仲圭二首¶
<pb:KR4e0008_WYG_004-8a>¶
天塹古為限江淮今復同國家當盛日臺閤已生風獨¶
愧辭朱雀無因望玉騘却思薇省夜共剪燭花紅¶
四方多取友㡬載少知音君子温如玉同心利㫁金空¶
中難寄字客裏易沾襟相會何時再堪嗟老境侵¶
　　　懐友¶
分携未一年美秩已三遷執筆螭頭立當廷鯁論宣近¶
因留逺地獨肯寄長牋五色雲霄上光分寳炬蓮¶
　　　憶昱¶
<pb:KR4e0008_WYG_004-8b>¶
𣺌予成乆别聞汝理生涯初夏出為旅深秋未到家江¶
風低宿雁晚日閃歸鴉䑛犢情逾切令人鬢已華¶
　　　寄呈從兄松雲翁¶
别兄二載乆介夀六旬餘清健如彊日蕭閑守故居薄¶
田供伏臘稚子業詩書小弟亦埀老還思到里閭¶
　　　遣興¶
門前蒼嶂列身在白雲棲有地學為圃無鄰可乞醯江¶
天孤影鶴山月五更雞自料殷員外慚非宓不齊¶
<pb:KR4e0008_WYG_004-9a>¶
　　　九月朔得晟所寄藥物¶
人自金陵至兒封藥物來家書千里逹旅况一時開病¶
想丹砂鼎縁慳玉露杯喜㸔葅醢列鄉味出瓶罍¶
　　　九月七日雨¶
兩月晴明久昨宵夙雨聲寒催秋色老病怯袷衣輕故¶
壘低雲黒荒衢濕蔓縈重陽時節近客裏助凄清¶
　　　秋祀三皇¶
蕆祠當九日大道仰三墳廢邑姑存禮皇風不在文曉¶
<pb:KR4e0008_WYG_004-9b>¶
江生白氣秋嶺濕𤣥雲茅茨土階凈旭日照清熏¶
　　　秋夜¶
青燈對無語白月透虚櫺乍冷壁蟲響向風山葉零更¶
長無乆睡意到索遺經心境有餘寂秋聲自厭聽¶
　　　人生二首¶
人生在天地隨寓即為家着處燕營壘行蹤鶴印沙征¶
衫沾野露舊隱笑溪花還勝陽山令篁茅瘴海涯¶
人生無百嵗功業必乾乾此志不憂國何顔可見天逺¶
<pb:KR4e0008_WYG_004-10a>¶
居山邑静如對玉階前寄語秦淮柳還能記着鞭¶
　　　蟇蚓¶
季秋蟄蟲俯蟇蚓尚爭鳴肅殺無多冷喧啾過五更幽¶
窓常聒夢微物各舒情節候雖成晏天心特好生¶
　　　蟋蟀¶
蟋蟀傍吾語秋寒聲更圓蕭蕭風露下切切客窓前催¶
得鳴機織驚回警枕眠揚鬚頻吐氣無乃甚便便¶
　　　九月蜂蝶¶
<pb:KR4e0008_WYG_004-10b>¶
寂寞秋風老紛紜蜂蝶飛年年花落後隊隊日相違玉¶
翅穿楓葉黄鬚㸃客衣山中隨意好何必逐芳菲¶
　　　霧¶
隂隂似塵起曙色忽成昏緑樹杳無跡青山不在門着¶
人衣漸濕蔽野豹深蹲還喜清飈發天開放曉暾¶
　　　晚風¶
暮秋連日熱向晚大風寒變態如翻手衰容怯倚欄降¶
霜中氣應吹月上雲端木葉蕭蕭脱凄聲接夜䦨¶
<pb:KR4e0008_WYG_004-11a>¶
　　　秋雨¶
秋雨黯彌晝暑寒相代時南方謝絺綌急吹透茅茨萬¶
舞庭前樹劬勞野外師園蔬承潤澤新緑動離離¶
　　　夜永¶
山深無刻漏夜永不知更窓白只疑旦月斜猶未明離¶
人江北住華髮枕間生孤館此懐寂㫁鴻何處聲¶
　　　雨館偶成¶
山中三日雨榻上一氊寒野暝雲吞樹溪回雪舞湍孤¶
<pb:KR4e0008_WYG_004-11b>¶
飛迷白鳥數㸃淡蒼巒閉户空林下蕭條意强寛¶
　　　遣懐¶
十朝八九病一世萬千忙未獲康寜福猶馳汗漫場延¶
齡愛芝术逰宦憶耕桑習静心無擾餘生樂未央¶
　　　復雨¶
徹夜雨聲急當門溪漲髙枯蠅抱野蔓寒雀起林蒿泥¶
濺新油履風欺舊緼袍邑民應笑我官况太蕭騷¶
　　　昱至樅陽喜而有賦¶
<pb:KR4e0008_WYG_004-12a>¶
宇宙身如寄星霜嵗易周客鄉驚見面父子共忘憂話¶
裏知親舊燈前問進修若兄能守舍此處暫堪㽞¶
　　　寄示晟二首¶
汝弟來傳説朝儀熟見聞克家嚴志操事主致恭勤騎¶
射新從武優閑更學文令余沈痼釋覺此老懐欣¶
今年二十四稼穡識艱難處約精神瘦居安意思寛星¶
辰天上拱松栢雪中㸔貧富能無累持身始可觀¶
　　　十月七日舟發樅陽(時遷徃桐/城舊縣)¶
<pb:KR4e0008_WYG_004-12b>¶
廵官率兵衛父老拜溪亭過烏雲間白髙天雨後青兩¶
篙撑雪浪㡬曲轉沙汀蘆葦風揺蕩寒聲枕上聴¶
　　　晚宿官叚¶
村墅人新聚經營晚未閑魚梁箔如柵網户屋依山鵝¶
鴨喧籬落蒹葭蔽水灣舟中不堪卧借榻叩林關¶
　　　泊松山湖¶
風逆湖波涌維舟傍淺沙松山雙石巘茅舍㡬人家霜¶
樹明丹葉寒蔬長緑芽客鄉今夜月伴我宿蘆花¶
<pb:KR4e0008_WYG_004-13a>¶
　　　過山家¶
步跡隨深徑春聲接近村魚膏燈掛壁栗炭火當門燕¶
去留空壘雞棲隔密藩朔風鳴夜永矮屋自春温¶
　　　發松山湖¶
朝雨止還作征人去復留輕雲㣲放日近午始行舟雙¶
島烟波繞重湖晝夜流白鷗飛適意擾擾見渠羞¶
　　　晚至白兎河¶
風雨日來數夕陽晴色初聊登沙岸步忽到野人居白¶
<pb:KR4e0008_WYG_004-13b>¶
兎何年出黄花夾路舒喜聞郵舍報附至玉堂書¶
　　　登陸徃桐城縣¶
經嵗不騎馬借驢因㫁河里行三十五岡度㡬重多野¶
菊香澆袂霜松翠壓坡晡恃臨縣郭山色動春和¶
　　　至桐城縣¶
閫使留三日慇懃待我來驕驄數里迓大帥尺書裁金¶
谷生芳草昆明有刼灰市民雖未集官道且重開¶
　　　桐城即事¶
<pb:KR4e0008_WYG_004-14a>¶
東郭澗聲急西藩山勢髙井泥淘白骨礎石鏟黄蒿新¶
廨林麞過虚廛野雉號從兹逺兵難庶可息民勞¶
　　　燈花¶
巻然鐵如意紅粟結葳蕤十瓣團葩出孤根宻縷埀寒¶
風吹不動光燄照書帷黄昏至夜半有喜報人知¶
　　　甲辰仲冬望日¶
憶自秦淮别今朝恰一年山川詩畫裏天地客窓前節¶
物驚心換行藏顧影憐屋東寒澗月又見一畨圓¶
<pb:KR4e0008_WYG_004-14b>¶
　　　冬至¶
天統書周朔雲祥紀魯臺陽來第一日山下發孤梅與¶
客嘗杯醑無人候管灰南窓晴色麗齋戒巻還開¶
　　　官廨北澗偶步¶
碧澗依山麓蒼松掛野藤泉清見魚泳磴絶少人登龍¶
井苔封甃鳬田草沒塍舊時豐邑屋廢址接丘陵¶
　　　聞除代者及召還之命¶
年殘動歸思客至報除書海内招文學淮南起謫居故¶
<pb:KR4e0008_WYG_004-15a>¶
人存有㡬短髮病來疎天朗朝陽出能無照曳裾¶
　　　臘月六日雪¶
臘天初見雪日午已開晴㣲暖空簷滴餘英老木擎荒¶
城無酒賣疎牖照人明風自西南起遥知送客程¶
　　　昱至桐城二日别去¶
兒曹各西泝吾亦欲東歸陸走百餘里一見復相違雪¶
晴沙路軟天闊雁鴻飛新年望還舍柳下浣征衣¶
　　　臘八日發桐城¶
<pb:KR4e0008_WYG_004-15b>¶
邑人生悵怏送别郭東門凍木知春早晴風捲霧昏石¶
橋分古道野燒露新㾗行處山農説留聲到子孫¶
　　　歸塗紀事¶
雨收遵水滸衛卒擁歸鞍灘淺輕舠滯泥新步屧難諸¶
峯雲樹浄百鷺雪翎乾東渡留宣湛相逢故舊歡(謂張/子安)¶
　　　宣湛即事¶
水退潛魚露洲寛落雁多裹糧山估集擊鼓野巫歌紙¶
帳春生夢瓷杯夜酌酡朔風吹雨至行旅歎蹉跎¶
<pb:KR4e0008_WYG_004-16a>¶
　　　過樅陽¶
樅陽舊逰地歸棹此經過明府勞迎候遺民感撫摩魚¶
梁開網罟官廨列兵戈倦客江東去山川在眼多¶
　　　泊池口作¶
水陸程俱歴星霜嵗欲更兒孫望人至風雪止吾行照¶
影篷窓燭吹香土竈羮偶然泊池口驚見舊儒生(遇青/陽方)¶
(叔誠來謁時/為池郡教官)¶
　　　江行新齊¶
<pb:KR4e0008_WYG_004-16b>¶
雲開天日明風順水波平造物憐遲暮今朝快此程優¶
優坐舟子坦坦履夷庚路過銅陵後山從荻港迎¶
　　　早發¶
五更霜月白㡬度喚長年不識歸心急猶耽向曉眠南¶
風隨畫舫東日上青天漸見繁昌邑三山立岸邊¶
　　　過天門山¶
石壁脱扃鑰倚空雙觀臺江流關不住閶闔豁然開雲¶
表群仙望舟中獨客回欲揮千丈筆題鳯記曽來¶
<pb:KR4e0008_WYG_004-17a>¶
　　　望青山¶
三峯江外出千里夢中來神秀還如昨飄零獨可哀田¶
園先業在杖履㡬時回斜日孤帆逺相思倚鳯臺¶
　　　泊慈湖¶
望闕無三舍維舟忽再宵欲晴微露日近晚漸停飈試¶
起川神語難稽國命招遲明當發棹帶月蕩江潮¶
　　　入境¶
船頭雞未唱已過數重磯原野新浮霽兒童逺候歸好¶
<pb:KR4e0008_WYG_004-17b>¶
山如故友髙鳥&KR0015;征衣指顧龍灣近無勞歎乆違¶
　　　　　　　　　　　　　已上鶴沙小紀¶
　　五言長律¶
　　　送朱仲良(四十韻/)¶
幕府需名掾儒林拔俊髦赤霄麟鳯至華嶽隼鷹髙家¶
譜遺先業功庸在武韜銀符傳爵秩玉樹秀兒曹鄢邑¶
懷鄉逺鉛山鼔篋勞雨香萱草砌雲湧墨花槽寳劒精¶
金鑄文綃獨繭繅朝盤蒼苜蓿春酒緑匍萄詩社驚風¶
<pb:KR4e0008_WYG_004-18a>¶
筆書櫺繼晷膏霞生靈鷲屐雪壓紫溪舠青眼多知己¶
黄眉又伐毛膺門隆雅遇和璞遂竒遭三語名增重諸¶
侯禮見褒襟懷澄夜月簡牘析秋毫訪道鵞湖境承光¶
熊軾旄水晶明窟宅珠玉紀逰遨逺調邊江郡乆延中¶
土豪青山晨靄樹采石暮烟濤槐舍香凝㦸蓮漪色映¶
袍謀猷禆召杜刑罰尚蘇臯駿足仍淹櫪雄姿望觧絛¶
雖承毛義檄尚莞子游刀黍稷登商璉笙鏞間舜鼗屈¶
身班雁鶩挺質出蓬蒿憲署嘉才藝分軺鑒履操抗章¶
<pb:KR4e0008_WYG_004-18b>¶
孤薦鶚投釣六連鼇要路登風紀新威糾虐饕竹松存¶
勁節蘭菊著離騷喜動庭闈綵程催水驛篙諸公聞耿¶
介列郡息喧嘈烏府霜飛栢龍門浪漲桃功名來衮衮¶
嵗月任滔滔風俗俱亷問泉沙必淨淘宸聪資耳目民¶
瘼解憂嗸清鏡方開匣彤弓已脱弢日斜豺虎遯秋肅¶
草莱薅折檻應當繼乗驄定不逃論交心正切話别首¶
頻搔葵火炎飈扇荷盤急雨號離筵車馬集錦瑟送芳¶
醪¶
<pb:KR4e0008_WYG_004-19a>¶
　　　己丑九日南軒山長許栗夫邀學官及諸生登¶
　　　　髙翠微亭以唐人登髙詩前四句分韻賦詩¶
　　　　在座諸生有得開字者余為代賦五十韻¶
一統江山大羣賢氣量恢客中逢節序雨後踏崔嵬虎¶
踞城如昨鰲分極不摧臺空鳯凰去秋老雁鴻來天闕¶
駢雙岫神州見九垓六朝歸感嘅萬籟息喧豗鐵甕撑¶
寒霧銀濤鼔霽雷淮田黄接岸楚樹錦成堆古陌纎如¶
縷遥湖小似盃千峯無逺近一望悉兼該獵苑平蕪外¶
<pb:KR4e0008_WYG_004-19b>¶
漁村别浦隈風凄沙鳥逝雲冷野猿哀梵殿専靈境唐¶
宫盡刼灰清涼雖美額寂寞亦荒苔曾是興龍地堪卑¶
戯馬臺佳辰來宴集幽興寄徘徊我喜南軒長名登北¶
斗魁同官皆俊傑共樂及童孩戸屨何多甚盤飱儘富¶
哉金蘭深有契玉樹皎無埃泉石留清賞烟霏作勝陪¶
青天從可幕白日不湏頹草坐膝相促觴傳手勿推採¶
茅嘘活炭挼菊泛香醅餅剰均充僕桃慳遍數枚參軍¶
巾欲墜靈運屐遲囬逺纈頻生眼微酡漸上腮性情雖¶
<pb:KR4e0008_WYG_004-20a>¶
坦率語話絶嘲詼過嶺尋禪榻開軒倒巨罍老僧心火¶
㓕吟叟鬢霜皚身世參寥廓林巒入笑咍寳坊棲萬佛¶
華盖擁三台晉塚縈枯蔓梁碑漬古煤楓亭紅㸃綴蘚¶
甃緑澐洄舊跡供搜訪新詩費剪裁文華聨鸑鷟駿逸¶
掃駑駘懐璞逢明世懸金致異才雲霄方滿足徑路豈¶
無媒寳氣生龍劒珠光出蚌胎棲身非枳棘洗髓到蓬¶
萊醉玩瓊林杏清依玉署梅佳期應不逺流俗詎能猜¶
小子慙荒陋兹逰覩壮瑰自憐樗櫟質豈是棟梁材獨¶
<pb:KR4e0008_WYG_004-20b>¶
傍丘園隱頻驚嵗月催菱花晨鏡對榾柮夜爐煨鶴露¶
常知警鵬風亦欲培麻衣叨與㑹茱佩更禳災曾結松¶
筠友仍煩桃李栽願言隨步武閶闔九重開¶
　　　靳總管新任(字處宜/)¶
天子求賢守君侯牧此邦四郊多壁壘五馬建麾幢西¶
北辭樞府東南控大江黄堂施號令赤子解憂&KR0822;昔者¶
懐才藝遭時選厚厖九龍居得五一鶚薦無雙梁棟資¶
名植圭璋琢羙玒早朝隨仗馬夜館讀書釭臺憲綱頻¶
<pb:KR4e0008_WYG_004-21a>¶
振春官禮不哤賦梅心似鐵潤草筆如杠楓䕃埀丹陛¶
薇香透𤨏窓繡衣勞逺使寳鼎可輕扛優詔鎮千里深¶
仁滿一腔岡陵蘇旱畆防岸息奔瀧聲動民謡袴歡浮¶
社酒缸炊烟嘘冷竈甘雨活枯樁羽扇揮能㨗鄉兵出¶
已降花村皆放犢月野不驚尨泮水招衿佩天河洗甲¶
鏦陂應千頃貯鐘豈寸莛撞民病憐魚轍途窮濟石矼¶
曕依今有地道徳啓愚惷¶
　　　追輓主簿汪古學(字虞卿名逢辰新/安人汪王之後)¶
<pb:KR4e0008_WYG_004-21b>¶
身為明時出心惟古學稽方期遺一老庶以澤群黎囬¶
首人何在聞名我亦悽有山埋玉樹無路上金閨憶昔¶
居鄉井逢危動鼓鼙簷深來鳥雀海晏息鯨鯢保産身¶
勤儉治家法整齊教承軻氏母賢有伯鸞妻歴世神明¶
胄旌門孝節題父天嗟已隔聖域望能躋雅譽尊徽歙¶
雄詞粲壁奎居然麟一角駿甚馬攅蹄胷次光澄月毫¶
端氣掛霓輕財好施予引手救顛隮籩豆豐延客饔飱¶
自薦齊中年方仕進逺轍忽東西化雨滋鄱水文風振¶
<pb:KR4e0008_WYG_004-22a>¶
語溪藻芹魚亦樂枳棘鳯難棲職謝雷封簿躬耕雨隴¶
犂乾坤容放浪軒冕視塗泥載酒尋花塢編籬䕶藥畦¶
禮卑皂盖守詩冨錦囊奚物外笻隨鶴人間甕舞雞流¶
光催衮衮大夢杳凄凄著述留殘藁婆娑想故蹊敕筒¶
香墨在琴榻暗塵迷宰木脩盈拱孫枝皎若圭遺孤今¶
雪鬢髙步上雲梯逰宦氊仍冷論交手屢携傷情歌此¶
曲南望暮天低¶
　　　喜雨為靳太守作¶
<pb:KR4e0008_WYG_004-22b>¶
仲夏梅霖少人情苦藴隆兩轓專郡寄千里念農功為¶
阻新秧緑愁㸔烈日紅露香深處禱精意上天通不洒¶
泥龍水俄飛石燕風悠然起膚寸倐爾滿虚空注地除¶
龜坼翻瓶滴馬&KR1058;火鞭馳列缺雷斧役靊霳溜掛銀綃¶
闊聲騰鐵騎䧺波濤生砌上膏乳漲田中挿蒔髙低遍¶
沾濡草木同頻來仍密密欲歇尚濛濛芋圃添新葉𤓰¶
畦長暗叢閭閻清疫癘老稚解憂忡大慰雲霓望欣聞¶
畎澮充壤歌渾易接米價頗難窮野路收黄潦江潮注¶
<pb:KR4e0008_WYG_004-23a>¶
采虹桔橰今不用稼穡必全豐徳澤流三縣休徴出寸¶
𠂻名亭蘇太守憫雨魯僖公珠玉非為貴倉箱可待崇¶
從知祈福祉不在走祠宫郡舍凉隂重溪城瑞氣融買¶
牛如渤海興學見文翁有此養民惠無非報主忠還當¶
挽河漢滂沛洗兵戎　　　　　已上辭逹集¶
　　　追輓樂天王處士五十韻(諱鑑翁字子明/處州遂昌縣人)¶
衮衮多髙位寥寥少逸民誰甘棲地僻君獨樂天真直¶
道追三代行年傍六旬日斜來舍鵩時降踣郊麟兆掩¶
<pb:KR4e0008_WYG_004-23b>¶
𤣥臺舊銘登翠碣新偶然聞善行渺矣悼斯人公族周¶
家後儒門浙水濵洪鐘鳴義塾封誥出嚴宸累葉承光¶
耀孤標任隐淪治生盤谷稼寓意漆園椿徐孺髙南郡¶
黔婁禱北辰堂馨萱草雨庭艶棣華春有諾黄金重無¶
疵白璧純言温消忿訴恩厚洽宗姻懶應弓旌召常欣¶
簡袠親先塋培馬鬛宰木䕶龍鱗孤竹清風古三槐世¶
徳淳氅曾披野雪衣不涴京塵逕鶴隨吟杖淵魚避釣¶
緡浮雲薄軒冕别墅友松筠静奕商顔皓酣眠華岳陳¶
<pb:KR4e0008_WYG_004-24a>¶
少微占處士太乙降尊神栗里遥辭宋桃源乆避秦屢¶
豐歡未艾嘉遯志彌伸理契六虛易歌吹七月豳鴻冥¶
託嚴瀬鵑語聴天津句愛仙逰李言排性惡荀夢忘蕉¶
鹿偽坐狎海鷗馴石髮摩青蘚溪毛洗白蘋屋烏翔子¶
母堦蟻序君臣方沼玩澄碧寒蟾掬爛銀南園花繞屋¶
北海酒延賔采藥携筐逺㸔山拄笏頻鼎茶浮豕腹爐¶
爇噴猊辱樵牧交盟締兒曹禮法遵龎公不入市孟子¶
願為鄰楷範傳鄉里威儀列介僎芳葅芹筍薦幽佩茞¶
<pb:KR4e0008_WYG_004-24b>¶
蘭紉息影林亭樹傷心世路榛晦齋寜淡寂晚節更持¶
循天運趨溟水人生下坂輪龍蛇報辰巳烏兎走昏晨¶
永訣乖遐夀全歸畢此身嵐霏空勝境霜露慘髙旻行¶
跡留巖壑遺文播縉紳二郎官必做雙節女難倫雅操¶
猶如昨修名愈不湮孫枝聫五桂家學重千鈞作傳需¶
良史埀榮等至珍遂昌雲岫冷遥望一沾巾¶
　　　　　　　　　　　　　　知新近稿¶
　陶學士集巻四¶
