# -*- mode: mandoku-view; -*-
#+TITLE: 陶學士集
#+DATE: 2015-08-25 00:16:02.618330
#+PROPERTY: ID KR4e0008
#+PROPERTY: BASEEDITION WYG    
#+PROPERTY: JUAN 卷六
<pb:KR4e0008_WYG_006-1a>¶
欽定四庫全書¶
　陶學士集巻六　　　　　　明　陶安　撰¶
　　七言律詩¶
　　　戊戌新春同逰蔣山即席賦¶
時維正月初五日人在鍾山第一峯石磴輕風隨馬去¶
寳珠佳氣結飛龍四方文物成嘉㑹六代京都覽舊蹤¶
我亦追隨冠盖後未容歸隠撫孤松¶
　　　寄董貫道¶
<pb:KR4e0008_WYG_006-1b>¶
十年不見董貫道一書忽到金陵城越山帶雨生秀色¶
江月照人知此情客裏鶯花空隔世國初文物類登瀛¶
倚樓幾誦停雲句何日尊前意氣傾¶
　　　次韻賀汪炳叔董貫道二典籖同寄諸博士余¶
　　　掌兵曹與博士㕔隔一壁耳¶
虎旅傳呼曉坐㕔千官如拱北辰星晝長舘閣無塵到¶
時誦文章隔壁聴席上恩光在蓮炬杯餘風味想茶經¶
諸賢同力扶持處紅日升天破晦㝠¶
<pb:KR4e0008_WYG_006-2a>¶
　　　壽詩¶
天地結成龍虎氣廟堂倚作棟梁材軍民逺近歡聲動¶
呉楚東南壽域開大將風行威萬壘老人星現近三台¶
年年好景逢秋九黄菊香中捧玉杯¶
　　　送陶伯仁¶
白雲已逐東風去桃李曽沾化雨恩江左名都新作客¶
山中稚子又迎門芙蓉光射蒼龍鼎菊樹香飛綠蟻尊¶
奉檄南歸如衣錦一簾溪月坐氊温¶
<pb:KR4e0008_WYG_006-2b>¶
　　　送張復亨¶
玉帛邦交自古然使軺來駐紫薇邊從容愛説留侯事¶
坐問能知伯玉賢鯨海風生喧沸鼎鳯臺月白照芳筵¶
試看南北今如此必有英雄可合天¶
　　　庚子三月十七日上登忠勤樓幕佐文士皆在¶
　　　焉因命各賦律詩一首¶
雨添溪水碧粼粼夾㟁人家栁色新南國山川遥在眼¶
東風魚鳥總知春連營挿㦸屯堅壁驕馬如龍踏軟塵¶
<pb:KR4e0008_WYG_006-3a>¶
上相倚樓頻指顧幾多仁愛在斯民¶
　　　上命賦詩送樞判呉國興回鎮建興並寄其弟¶
　　　元帥國寳¶
二百年前説兩呉中興功業滿邊隅弟兄今復為良將¶
英勇俱能敵萬夫怒斥鯨鯢潛巨海平驅士馬獵姑蘇¶
無心宴樂軍中肅要挈山河入版圖¶
　　　次權伯文韻并以送行(時庚子仲秋之六/日也伯文廬山人)¶
瀑泉噴落大江深懶棹扁舟釣栁隂鶴禁烟花春浩浩¶
<pb:KR4e0008_WYG_006-3b>¶
龍門雷火暖駸駸路隨山勢孤懷壯風動天機萬籟吟¶
東閣呼茶清夜話試將寸草叩洪音¶
稻田秋雨一犂深江上樓臺綠樹隂使客軺車來穏穏¶
王侯版籍會駸駸精神獨得驪黄外騷雅元非蟋蟀吟¶
左轄才兼文武職拱聽當宁賜俞音¶
　　　秋夜懷友寄秦伯容太守等¶
夜永懷人頻有夢日來作郡到無為江淮漸見干戈息¶
草木先承雨露滋家累相忘勤國事郊行遍問撫民痍¶
<pb:KR4e0008_WYG_006-4a>¶
西風依舊秋容好未暇登髙醉片時¶
我憶西㕔劉博士手提判筆坐黄堂意髙自與青天遠¶
事簡偏知白晝長夢裏江環儀鳯閣望中草長卧龍岡¶
人生出處皆由命先試奇才定一方¶
　　　寄林彦明¶
瀛洲學士跨征鞍巢縣遺民得好官傍市田疇逢歲稔¶
隔江風雨動秋寒庭前吏牘敷陳少兵後人家整頓難¶
西掖簾垂耿予獨暮雲飛雁幾憑欄¶
<pb:KR4e0008_WYG_006-4b>¶
　　　寄董貫道¶
蘭槳來從浙水東蓮燈照入玉堂中風雲變態兵機速¶
河漢為章筆意工淮邑士民求世治湖田蟹稻得年豐¶
有才且莫哦松下膂力經營早進功¶
　　　送清涼寺長老凱翁住持義烏雙林寺¶
山前雙樹翠成隂彷彿祇園地布金大士除疑融聖教¶
老襌説法震雷音定中隠隠聞清磬别後迢迢鬱此心¶
回望石城烟寺逺一江風雨有龍吟¶
<pb:KR4e0008_WYG_006-5a>¶
　　　贈鎮撫田無禽(字有常守/天寜翼)¶
鐵馬牙旗將帥才捷書頻到鳯凰臺陣雲䕶壘軍容整¶
塞月窺窻旅夢回横槊賦詩江海靜舉觴酌客菊梅開¶
囊書讀罷憑髙閣溪嶂秋清紫鴈來¶
　　　送别¶
將營劒甲氣横秋幕府衣冠坐運籌天下義師同滅楚¶
蜀中帝胄已興劉星軺將命來華省錦誥覃恩遍列侯¶
歸向轅門宣主德滿城歡意動貔貅¶
<pb:KR4e0008_WYG_006-5b>¶
　　　故人劉彦英見過喜而賦詩(壬寅二月/二十五日)¶
十五年前逺别離空江明月渺余思間闗兵後真奇遇¶
談笑尊前似舊時自古晚成為大器當今勝着出殘棋¶
國家所寳惟賢俊且使蒼生一展眉¶
　　　偶見¶
前乎萬古後乎今天體髙明地體深要識此身超衆物¶
只緣真理具中心紅爐有燄消融雪黄壤成堆揀出金¶
杖屨出門行不已泰山絶頂許登臨¶
<pb:KR4e0008_WYG_006-6a>¶
　　　憶别三首¶
七年同在省東㕔回首征途夜戴星南國逺猷資幕府¶
西山爽氣挹江亭壯年報國心常赤賢主知人眼為青¶
鴻㕍未秋音信少毎思好語似蘭馨¶
龍虎韜雄賛紫樞鳯凰池好占洪都文章光燄無如李¶
疆域西南本屬呉勘定有謀裨宰輔治安求䇿禮真儒¶
落霞孤鶩江天逺未暇登臨倒一壺¶
西掖明刑慎履操南昌守郡選英豪兩軍爭戰雌雄決¶
<pb:KR4e0008_WYG_006-6b>¶
百姓瘡痍撫字勞新壘入雲環井邑長江䕶境壯波濤¶
美人縹緲關情處獨立溪亭月色髙¶
　　　雲巢¶
舒巻無心太古時悠然深處獨棲遲毎依涼影休雙翮¶
自歛神功寄一枝氣出山川纒牖户狀如車葢覆茅茨¶
相看怡悦安居甚風雨飄搖勢不危¶
　　　雪洞¶
太素中含月窟圓鑿開冰玉萬重堅明生虚室疑無夜¶
<pb:KR4e0008_WYG_006-7a>¶
冷積隂巖自有天琪樹飛花迷鶴侣石門掣鎻露棋仙¶
玲瓏相對同髙潔宛在華陽福地眠¶
　　　寄呉左丞二首¶
長沙爵邑舊鄱君曽駐臨川壯武勲帝室遂能賓百粤¶
王孫今復將三軍火旗鐵馬晴觀陣玉帳銀燈夜話文¶
北望金陵作鄉土鍾山佳處有飛雲¶
碧桃朱閣武陵塘俯視鄱湖一境蒼珍羽髙棲能擇木¶
彤弓逺發即穿楊春郊過雨游氛浄曉壘摩雲旭日光¶
<pb:KR4e0008_WYG_006-7b>¶
共識平生心事白毎將忠孝振綱常¶
　　　時雨為平章公作¶
春雲江上曉隂隂膏雨知時直萬金草木總添蒼潤色¶
乾坤先溥發生心新雷頻送簷花細秀野遙沾隴麥深¶
今日爕調逢大手蒼生久已望為霖¶
　　　四月二日與黄觀瀾員外傅仲珪都事同訪單¶
　　　德甫憲使不值¶
得閑來訪單繡使上堂只逢雙墨君小軒雨久長新樹¶
<pb:KR4e0008_WYG_006-8a>¶
近午風生驅宿雲更䇿羸驂尋雪洞偶看稚子摘池芹¶
連營萬屋無閑地小滿初晴麥氣薰¶
　　　贈孫希孟¶
孤懷軒豁無滯礙四坐友朋聞笑談苦茗甌中水清冽¶
緑槐枝上日西南雞豚布野民痍減虎豹瀕江武偹諳¶
鯁直復全端厚德賢如汲魏更何慚¶
　　　癸夘季夏病中¶
隴雲溪栁别多年棹入荷花水鏡天心若有愆如桎梏¶
<pb:KR4e0008_WYG_006-8b>¶
身能無病即神仙行吟騷國滋蘭畹夢斷詩家種秫田¶
尤物可人皆澹泊惟存書癖老逾堅¶
　　　感懷¶
桃發三枝結一實仙子獻時雲闕開竈突臘寒烟忽斷¶
簷梯夜靜月頻來征途海岱皆戎馬故國池臺盡劫灰¶
松葉滿山風自掃天髙未見鶴飛來¶
　　　贈人¶
雲山萬疊擁轅門將帥詢謀禮達尊劍㦸霜明屯虎豹¶
<pb:KR4e0008_WYG_006-9a>¶
桑麻雨霽樂雞豚石闗阨塞清無警茅屋融和逺有恩¶
歸覲彤庭陳骨鯁心期王業固深根¶
　　　送朱允升¶
年年應召赴秦淮此會留連百日偕王室議成新制作¶
客窻飛動舊情懷未霜荷葉迎湖路初月梅花映雪齋¶
更約相逢多勝事御溝垂栁拂春街¶
　　　暮秋紀事¶
風塵浩蕩老朱衣草檄軍門筆屢揮九日誰浮新酒菊¶
<pb:KR4e0008_WYG_006-9b>¶
十年不採故山薇借來駿馬諳人使去久狸奴憶主歸¶
聞説舟師又西上燈前擬䇿進彤扉¶
　　　夜歸¶
綠水紅嶶暮靄芬聫裾穿出羽林軍一街月色白如雪¶
兩馬風前去似雲橋下商船依市宿城頭戍鼓隔溪聞¶
到家無意梅花帳更作相如諭蜀文¶
　　　寄胡仲淵¶
共剪秋燈對紫薇旌旗南去總戎機馬馳射圃穿銀的¶
<pb:KR4e0008_WYG_006-10a>¶
花發鄉山照錦衣拔栅毎勞躬甲胄臨風髙詠唾珠璣¶
别來相憶情無限目送寒雲斷鴈飛¶
　　　萬户趙禎見余訪單憲使不遇之作賡歌四章¶
　　　雨中來謁用韻以荅¶
驚見連篇錦繡文營中將校罕逢君投壺清致祭征虜¶
執㦸多年楊子雲銀甲行穿江路栁丹心毎效野人芹¶
一窓細雨初相識清馥如蘭滿室薰¶
　　　石頭城¶
<pb:KR4e0008_WYG_006-10b>¶
鐵壁巉巖阨要衝古來設險大江東半天虎踞山如舊¶
萬壑鯨吞地更雄上國控臨呉楚郡西藩環䕶帝王宫¶
當年駐馬坡前望想見金陵氣鬱葱¶
　　　鳯臺曉望¶
列嶂飛空翠幾重晨光拂樹露華濃江南地勝來丹鳯¶
海上天開起火龍都邑豪華超六代烟塵蕩滌見諸峯¶
可憐白鷺三山句金谷惟宜罰酒鍾¶
　　　鍾阜晚烟¶
<pb:KR4e0008_WYG_006-11a>¶
紫翠光凝日欲晡上方樓閣隠糢糊歸林髙鳥巢紗幕¶
噴霧雄龍䕶寳珠㸃染神功皆造化留連好處是桑榆¶
澗松掩映同遲久莫對山靈歎暮途¶
　　　秦淮¶
古云天子氣佳哉誰使秦皇鑿地開銀漢西流環數曲¶
紫垣中起面三台每逢霖雨添黄潦更染春漪似綠苔¶
因此金陵都會勝兩堤烟栁䕃樓臺¶
　　　贈友¶
<pb:KR4e0008_WYG_006-11b>¶
一綫岷波綠漲天蛾眉愛此錦袍仙九華披霧覩驄馬¶
五老躡雲來酒船鶴聽書聲秋滿屋月隨詩步玉為田¶
𤨏窓新霽留清話唾出驪珠箇箇圓¶
　　　　　　　　　　　　　已上知新近稿¶
　¶
　¶
　¶
　陶學士集巻六¶
