# -*- mode: mandoku-view; -*-
#+TITLE: 陶學士集
#+DATE: 2015-08-25 00:16:02.663168
#+PROPERTY: ID KR4e0008
#+PROPERTY: BASEEDITION WYG    
#+PROPERTY: JUAN 卷九
<pb:KR4e0008_WYG_009-1a>¶
欽定四庫全書¶
　陶學士集巻九　　　　　　明　陶安　撰¶
　　七言絶句¶
　　　曉發¶
五更慈姥睡雲間潮落推船出港灣風雪滿天寒擁被¶
不知已過二梁山¶
　　　鄰舟¶
鄰舟先發到還遲我正篷窓穩坐時萬事太忙非乆計¶
<pb:KR4e0008_WYG_009-1b>¶
老天試使衆人知¶
　　　漫意¶
買得溪魚掛柂樓野翁錯認五湖舟夜來雪水添晴碧¶
輸與江鳬自在浮¶
　　　牽舟¶
石洞玲瓏出水邊牽繩外逓路中穿輓夫飛度山腰去¶
隱隱歡聲起半天¶
　　　晚山¶
<pb:KR4e0008_WYG_009-2a>¶
翠剪雲頭萬朶花樹梢殘雪伴棲鴉寒風吹得蒼烟㫁¶
露出茅茨一兩家¶
　　　楊山磯¶
東岸磯頭擁赤霞西邊沙渚老蒹葭江流盤束如衣帶¶
水急船遲日又斜¶
　　　大通望九華山¶
誰道山如九朶蓮萬峯飛舞上青天惜無羽翼乗風去¶
分取丹池一勺泉¶
<pb:KR4e0008_WYG_009-2b>¶
　　　風逆¶
浪激船頭上苦遲無端又被逆風吹桐城山在江西畔¶
三日相隨尚不離¶
　　　秋浦西郭¶
天風招我逰池陽飛步郭西千仞岡笑挹九華顔色好¶
怪来衣似緑荷香¶
　　　聞友人童溺¶
馬前曾佩錦囊行笑指風烟一舸輕月冷江天無覓處¶
<pb:KR4e0008_WYG_009-3a>¶
别隨仙客去騎鯨¶
　　　曉發¶
月出山頭近四更急呼人起棹船行蕩揺枕席咿啞去¶
卧聴江聲直到明¶
　　　那吒石¶
何處飛来臂有翰峰頭毛髮照波寒不知元是那吒石¶
誤作巫山十二看¶
　　　李楊河¶
<pb:KR4e0008_WYG_009-3b>¶
順風帆過李楊河河北平磯沒淺波快撥輕舟絶江去¶
大龍山逺小如螺¶
　　　攔江磯¶
朝来東北好風生吹得雲帆似葉輕稳向攔江磯觜過¶
怒濤噴薄不須驚¶
　　　趙老洲¶
杯茶未了過黄湓趙老洲平不見村舟子指西微笑說¶
不消一㑹到城門¶
<pb:KR4e0008_WYG_009-4a>¶
　　　濁酒¶
濁醪杯面漲桃花雪後陽春滿一槎醉裏若逢年少日¶
更攀北斗酌流霞¶
　　　至安慶聞廖玉溪憲副等東下¶
李郭仙舟不可攀我来惆悵夕陽間料得對床篷底話¶
順流一夜到龍灣¶
　　　發安慶二首¶
城頭雲重月色黑唯見空江如鏡明舟子笑談諳熟路¶
<pb:KR4e0008_WYG_009-4b>¶
揚㠶夜半趂風行¶
細浪聲喧畫漿閑㳺龍載夢過淮山覺来忘却江行稳¶
疑在松風萬壑間¶
　　　竹枝詞四首¶
昨夜牀頭燈結花朝来浣女立江沙洗得紵衣(闕/)¶
<pb:KR4e0008_WYG_009-5a>¶
¶
<pb:KR4e0008_WYG_009-6a>¶
　　　望東流¶
千嶂浮空翠入舟亂雲堆裏指東流無縁結得烟霞伴¶
架屋松風最上頭¶
　　　即景二首¶
灘頭偃木似人睡波面小船如鴨浮何況潯陽尤在上¶
兩潮欲不過舒州¶
白沙如雪撒平地黑樹帶烟明逺鷗岸峻江低人去速¶
山頭一尺走隨舟¶
<pb:KR4e0008_WYG_009-6b>¶
　　　蛾眉洲夢覺¶
清夢囬時短髪搔百年身世寄輕舠夜深浪静魚龍蟄¶
天地無聲一枕髙¶
　　　晨起¶
水國無雞報五更霜鵝籠裏戞然鳴一聲驚破篙師夢¶
檣上踈星掛曉晴¶
　　　曉望¶
水氣昏冥凝白烟恍如混沌未開天騰騰冷霧籠初日¶
<pb:KR4e0008_WYG_009-7a>¶
凍作輕氷一朶圎¶
　　　㶻火磯二首¶
萬章松檜百年霜石筍穿波翠有鋩願得邊㶻從此息¶
桑麻緑滿戰爭場¶
撑破蒼霄頂額雄通身峭石挂玲瓏草木不知危險處¶
直於絶壁長髙叢¶
　　　彭郎磯¶
巨靈運起霹靂斧斫去巉巖當面平想為小孤無伴侣¶
<pb:KR4e0008_WYG_009-7b>¶
夾江對立一般清¶
　　　補陀巖¶
峭壁飛亭起十層螺彎石路小如繩老僧獨坐雲深處¶
山鬼衝寒夜剔燈¶
　　　寫情四首(本性情/存美刺)¶
海船如山風力輕十朝難得一朝行少婦顰眉兩相語¶
㡬時到得豫章城¶
豫章城邊江水清城中新屋起軍營人人盼望妻兒到¶
<pb:KR4e0008_WYG_009-8a>¶
日日走從江岸迎¶
新人顔色美如花舊婦擕兒今到家閨中同罵郎輕薄¶
何不當初等候些¶
年少兒郎乆不歸營中長夜守孤幃餘糧買得綾絲絹¶
留待妻来裁作衣¶
　　　雜謡¶
東南風起水流東折轉雙帆横使風莫言不及順風速¶
還勝撑篙急浪中¶
<pb:KR4e0008_WYG_009-8b>¶
船住堤邊同採薪船行炊飯日初晨衆喜湧沙船得脫¶
烹鵝釃酒賽江神¶
新覓篙師兩少年黙然無語静行船同来黄帽欠諳練¶
每日喧争聒耳邊¶
兩箇漁舟烟水中見我相違如燕鴻生怕軍来覓魚蟹¶
不知船裏載詩翁¶
来往船兒都起篷天公那有兩家風上流不及下流速¶
安得人心喜一同¶
<pb:KR4e0008_WYG_009-9a>¶
雨淘沙磧炫銀色浪打石根如斧痕近日船軍少登岸¶
松山窩處已成村¶
　　　徑江¶
水落江心露碧沙鐵戈西向揷如麻重来戰卒尋遺跡¶
拾得花鑌甲到家¶
石壓樓船閣淺流至今畫板沒沙頭寒鴉不管興亡事¶
飛下霜蕪啄髑髏¶
敵國兵殘失戰船石頭王氣曉連天當時一戰雌雄決¶
<pb:KR4e0008_WYG_009-9b>¶
絶似周郎赤壁烟¶
　　　金釵谷¶
何人釵堕緑沙傍彷彿鏤金兩股長環䕶那容風浪到¶
特来繫纜挹餘香¶
　　　柘磯¶
柘磯諸山如馬馳磯畔輕烟飛鷺鷥匡廬隠隠望題品¶
應怪詩翁到得遲¶
　　　湖口二首¶
<pb:KR4e0008_WYG_009-10a>¶
大湖諸水合江流直下滄溟不暫休到此誰能分界限¶
茫茫宇宙一輕舟¶
武昌船来湖内停下流兵㨿上流爭楚歌聲斷風烟息¶
依舊玻璃一碧平¶
　　　漁問¶
我在江湖子在山山中斤斧幾時閑何如吹笛滄浪上¶
浩蕩烟波任往還¶
　　　樵荅¶
<pb:KR4e0008_WYG_009-10b>¶
舉網江心得錦鱗新鮮滋味勝擔薪却欣身與風濤逺¶
榾柮烹茶雪屋春¶
　　　棹歌三首¶
雖是澄江鏡面平急流如箭去無聲泝江不遇東風便¶
十日都無一日程¶
萬里風吹上水船錦㠶腹飽去飄翩不知猶是長江面¶
只道乗槎直上天¶
偶得好風行未遥風微㠶慢漿還揺雲際飛仙在何處¶
<pb:KR4e0008_WYG_009-11a>¶
欲憑青鳥寄書招¶
　　　漁歌三首¶
泊在滄江萬頃天短衣赤脚踏空船盤渦水裏魚兒聚¶
網得新肥一尺鯿¶
鬂底揷枝紅蓼花歸来星月挂枯槎老妻問得有鱸鱖¶
不怪夜深才到家¶
篷上瀟瀟風雨寒篷底煮魚供晚餐清波好與鳳池似¶
我掌絲綸在一竿¶
<pb:KR4e0008_WYG_009-11b>¶
　　　石牌磯¶
山頭墜土立如石水底伏磯穹似龜西望江州十餘里¶
㫁烟斜日鳥歸時¶
　　　宿老鴉港¶
狹港寒流數尺餘停舟一宿即蘧廬晚来飯飽人無事¶
脚踏青泥冷捕魚¶
　　　早過江州¶
樓廢猶思庾亮床山邊廟是九江王近年割據人何在¶
<pb:KR4e0008_WYG_009-12a>¶
一片烟莎曉色蒼¶
　　　潯陽道中二首¶
百丈牽船未得閒蒼烟白霧𣺌茫間寒蘆無際人行乆¶
髙岸迢遥不見山¶
水急船遲蕩槳勤微風不動又斜曛可憐行子心如箭¶
不及西飛一片雲¶
　　　夢興雲山(萬夀浴室/院禪僧)¶
脫迹閻浮三十年夢中彷彿類生前正縁理有無生妙¶
<pb:KR4e0008_WYG_009-12b>¶
只此能㕘過去禪¶
　　　先祖生日¶
兒時拜舞祖庭前白髪烏紗一老仙四十四年蹤跡逺¶
㓜孫涉世亦華顛¶
　　　讀貞觀政要¶
自古開基立戰功無如仁義起英雄造成社稷年三百¶
全在親賢納諌中¶
　　　官牌夾夜宿二首¶
<pb:KR4e0008_WYG_009-13a>¶
晝短偏知驛路長黄昏又泊水雲鄉此身強卧篷牎下¶
心逐飛鴻到武昌¶
汀鴻集侣呼夜靜野火照雲如月明雖是冬隂星未現¶
波光剪剪自澄清¶
　　　過城子頭¶
赤壤黄莎城子頭經霜老柏秀林丘無人獵射空山裏¶
飛鳥舒徐百不憂¶
　　　過馬頭¶
<pb:KR4e0008_WYG_009-13b>¶
暖日輕風過馬頭石磯重疊鎖江流兩朝不見青山面¶
驚喜層峰迓客舟¶
　　　偶成¶
可怪人心常不足豈知稳處是安寜連日江行雖是緩¶
却無狂吹阻揚舲¶
　　　富池遇順風¶
頃刻天風起自東棹郎踴躍挂雙篷富池相對盤塘近¶
笑語蘄山翠色中¶
<pb:KR4e0008_WYG_009-14a>¶
　　　夜泊蘄州城下¶
黄昏燈火聚江船来泊蘄城古岸邊詩客擕壺忽相訪¶
開元樂府聴新篇¶
　　　過黄州¶
雲竅日光紅散縷山根霧氣白浮烟黄州地暖如春半¶
不道今朝臘月天¶
　　　泊新生洲¶
中流突起新生洲南岸猶稱下矮劉熟睡不須愁夜雨¶
<pb:KR4e0008_WYG_009-14b>¶
曉看黄鶴立雲頭¶
　　　遣意¶
急雨打篷還易過薄雲籠樹未全開天公今嵗陽和早¶
先有春風拂面来¶
　　　晚行¶
斜陽未暮息風波雨後山嬌刷翠蛾江夏相看無兩舎¶
少行數里勝蹉跎¶
　　　夜夢作詩二句覺後續之¶
<pb:KR4e0008_WYG_009-15a>¶
晏坐山中二十年一朝披霧覩青天出山還似山中物¶
嵗晚霜松鐵榦堅¶
　　　臘月四日¶
昨日飄来㡬雪花曉雲飛出一金鴉迤南臘月東風暖¶
吹得柔青綻柳芽¶
　　　望武昌¶
水面逺山浮數㸃地中老石獻孤根漢陽樹色微茫裏¶
一寸心飛到壁門¶
<pb:KR4e0008_WYG_009-15b>¶
　　　追述¶
羽檄星流逺度闗列曺案牘事如山除非夜卧寒牎月¶
夢裏題詩亦不閑　　　　　　已上知新近稿¶
　　　信步¶
㫁碑讀罷度蒿莱行傍人家取路囬野叟不知郡太守¶
茅簷留坐供青梅¶
　　　馬¶
一匹烏&KR0008;一紫騮逺衝風雨出西州乆諳驅䇿能無棄¶
<pb:KR4e0008_WYG_009-16a>¶
不惜長途汗血流¶
　　　聞鸌¶
單鸌呌晴雙鸌雨不論朝暮報非虚羽毛亦解天公意¶
儻不知機愧不如¶
　　　新晴¶
石徑新晴步屧遲半因訪友半尋詩東風雖老春還好¶
開到荼&KR1048;第一枝¶
　　　欲晴仍晦¶
<pb:KR4e0008_WYG_009-16b>¶
山市初看霽色新癡雲四野妬餘春蝶蜂自動閑愁怨¶
欲逐鶯花意未伸¶
　　　桑柘¶
繞庭桑柘雨餘肥郊外人来採得歸太守愛民何吝此¶
正期蠶熟早成衣¶
　　　方晴又雨¶
一夜星明朝復雨近来晴意轉艱難青天白日尋常事¶
此際當為異様看¶
<pb:KR4e0008_WYG_009-17a>¶
　　　三月晦日¶
三月二十有九日雨聲蕭瑟送春歸薔薇愁損紅粧面¶
留戀東風未可違¶
　　　四月十六日夜月¶
四月既望夜望月雲起天東如湧波坐乆雲間明月出¶
或占水旱果如何¶
　　　九月甲子晴¶
今年甲子皆隂雨九月初旬甲子晴若道占書皆可驗¶
<pb:KR4e0008_WYG_009-17b>¶
何縁寳穡已秋成　　　　　　已上黄岡寓稿¶
　　　望廬山¶
峯巒萬葉舞空蒼烟起香爐暮色涼五老慿雲齊見笑¶
白蘋風急棹舟忙¶
　　　次安慶¶
城樓三面碧廻環掠過烟波棹不閑認得客塗曾到處¶
亂雲堆裏大龍山¶
　　　次樅陽¶
<pb:KR4e0008_WYG_009-18a>¶
白波紅日柘家灣西望樅陽數朶山惆悵歸人辭我去¶
想過秋浦暮雲間(是日妻弟喻子/臯分路東歸)¶
　　　遥夜¶
紫雲輕袂拂雲霄冒冷朱顔亦易凋洞府玉簫聲又隔¶
滿山蟋蟀沸秋宵¶
　　　十六夜月¶
冰奩照徹碧琉璃此夜重看儘未遲風露滿庭人影瘦¶
清光元不減毫釐¶
<pb:KR4e0008_WYG_009-18b>¶
　　　遣役¶
裹糧荷臿陣桓桓鑿塹營城往六安老子凝情不成寐¶
挑燈愁聴雨聲寒¶
　　　訪梅¶
山市淩寒特為梅霜清緑萼未春開莫愁獨立無人見¶
勾引詩翁兩度来¶
　　　　　　　　　　　　　已上鶴沙小紀¶
　陶學士集巻九¶
